# Jelenlegi helyzet leírása:

A világgazdaság jelenlegi helyzete és meg nem mondom melyik politikai párt miatt, az emberek pénztárcája zsugorodik össze, míg rohamosan nőnek vele szemben az árak. Az online vásárlás ugyan rohamosan terjed és soha nem látott népszerűségnek örvend, azonban a megfelelő termék megtalálása a legjobb áron sok időt és energiát igényel. A felhasználók gyakran több órát töltenek különböző webáruházak böngészésével, ami frusztráló és nehézkes folyamat. **Ez a "turkálás" folyamat mértéktelenül lecsökkenthető és leegyszerűsíthető egy célzott kereső használatával**, így a vásárlók gyorsan és kényelmesen találhatják meg a számukra legkedvezőbb ajánlatot.  

# Megrendelői igényspecifikáció (megrendelő által megfogalmazott igények, célok, követelmények):

## Megrendelői vízió (Vágyálom):
Egy olyan felhasználóbarát online platform, amely elsődleges kiindulóponttá válik mindenki számára, aki ruházati terméket szeretne vásárolni az interneten. Néhány kattintással megtalálhatja a számára tökéletes terméket, összehasonlítva több webáruház ajánlataival, és biztos lehet abban, hogy a legjobb ár-érték arányú döntést hozza.

## Megrendelői cél: 
1. Biztosítani, hogy a vásárlók gyorsan, egyszerűen és kényelmesen találják meg számukra a ruházati terméket.
2. Egyetlen felületen történjen az webáruházak közötti összehasonlítás.
3. Az árak, kínálat egy helyen, könnyen szűrhető formájában jelenjen meg.
4. Kevésbé ismert webáruházak népszerűségének és forgalmának növelése.
5. Kialakítani egy hosszú távú rendszert, amely fenntartható bevételt termeljen hirdetések és jutalékok révén.

## Megrendelői követelmény:
1. Az alkalmazásban a termékek kereshetőek legyenek kulcsszavak és kategóriák alapján (pl. póló, kabát).
2. A felhasználó számára legyen elérhető az ár-összehasonlítás funkció, amely több áruház ajánlatát mutatja egy adott termékhez.
3. Termék részletes adatainak megtekintése.
4. Alapvető partnerinformációk a webáruház nevéről, logójáról és webcíméről.